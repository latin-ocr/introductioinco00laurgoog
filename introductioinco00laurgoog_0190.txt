160 Pars II. collectiones decretalium.

qui scilicet omnino pendet a rationibuS‚ quibus ipsa innituntur, nomi-
natim ab eo, utrum reapse tenori capitum congruant, necne.

Porro autem eadem summaria testimonium perhibent , quo sensu
respectiva capita tunc temporis accepta a canonistis fuerint ¹.

ξ 94. Rubricae titulorum.

Rubricae titulorum ‚ eo quod ab ipso Raymundo propositae et
una cum capitum textu a Papa Greyorio IX. per bullam publicationis:
Rex pacificus approbatae sunt 2, eundem ac ille textus valorem lega-
lem habent. Et hinc non solum vim interpretamenti habent pro in-
dagando sensu singulorum capitum, quae sub illa rubrica tanquam
species sub genere posita sunt ³, verum etiam, quum plenum fundunt
sensum, i. e. quando completam propositionem constituunt, plane pro
lege ecclesiastica allegari possunt ⁴.

ξ 95. Glossa ordinaria 5.

Glossa ordinaria hujus collectionis legalem valorem non habet,
eo quod demum post publicationem hujus collectionis et tantummodo a
viris privatis composita, nec deinceps a Sede Apostolica approbata est.

Verumtamen magnum valorem doctrinalem habet, et quidem jam
propter insignem eruditionem theologicam et juristicam ‚ qua ejus
auctores pollebant.

Quo factum est , ut plures ejus opiniones vel ab ipsis Summis
Pontificibus adoptarentur et valore ecclesiasticae legis donarentur seu
canonizarentur.

Praeterea autem valori glossae doctrinali augmentum inde accedit,
quod ejus auctores origini hujus collectionis fere coaevi erant, et hinc
gravissimi testes super eo sunt , quo sensu hoc vel illud caput ‚ vel

¹ Cfr. v. g. summarium cap. 12. Χ. de temp. ordinatt. I. 11., porro Papae
Benedict. XIV. const.: In postremO, d. d. 20. Oct. 1756, ἕ 3. sqq. (Bullar. Rom. ed.
Luxemburg. 1727 sqq„ tom. XIX. p. 253. sqq.).

² Immo jam prius plurimas earum approbavit Papa Innocentius III. per bullam:
Deuotioni vestrae, sub qua compilationem III. ‚ suo jussu adornatam , Universitati
Bononiensi trassmisit. Cfr. supra p. 112. not. 2.

³ Qua ratione v. g. ex rubrica X. IV. 3.: „de clandestina desponsatione“ de·
ducitur, contractum matrimonii, de quo in capp. 1.—3. eod. agitur, recte dici posse
desponsationem ‚ et hinc ipsum matrimonium etiam sponsalia (utique de praesenti,
secundum cap. 31. X. de spons. IV. 1.) dici posse.

⁴ V. g. X. H. 6.: Ut lite non contestata non procedatur ad testium recep·
tionem vel ad sententiam definitivam (subaudiz statuitur).

X. H. 16.: Ut lite pendente nihil innovetur.

X. ΠΙ. 9.: Ne sede vacante aliquid innovetur.

X. III. 50.: Ne clerici vel monachi negotiis saecularibus · se immisceant.
Cfr. Schulte, Die Geschichte der Quellen‚ tom. II. p. 18. sq.

⁵ Schulte, Die Lehre von den Quellen‚ p. 361.

