Ἥ.

258 Appendix. Introductio in Corp. jur. civ. rom.

caverunt, excepta Novella, quae in serie harum Novellarum sub nr. 8.
occurrit, quam unam per duos titulos, nimirum 2. et 3. Collationis IL,
distribuerunt, ita ut in tit. 2. partem priorem dictae N ovellae et in
tit. 3. ejus partem alteram collocarent, atque sic collectio illa , No-
vellas 97 continens, titulos 98 obtineret.

Porro dicti glossatores Novellas , in singulis titulis positas , de
regula diviserunt in praefationem, parayraphos (ἐξ) et epilogum. Prae-
fatio , referens ansam emittendae illius N ovellae , praecedit paragra-
phum primam, et epiloqus‘, continens Novellae conclusionem cum com-
minatione poenae in contravenientes et indicatione loci ac temporis
illius Novellae originetenus emissae ¹, subjungitur paragrapho ultimae.

Citari collectio ista hoc modo consuevit. V. g.: Auth. de haered.
ab intest. ξ si quis. Coll. IX. ² — i. e. Authenticum , tit. de haere-
dibus ab intestato, § incipiens: si quis, Collatio IX.

5. Collectio Novellarum ab Antonio Contio confecta.

Quum Novellae Justiniani , in collectione earum, a glossatoribus
adornata, non comprehensae (extraordinariae, extravagantes) et hinc
neque glossatae, vel omnino negligi ve] ad summum praedictae col-
lectioni glossatorum tanquam appendix adjungi consuevissent, Antonius
Contius , jam supra (cfr. p. 62. et p. 43. sq.) frequenter memoratus,
eaS‚ quas , quatenus lingua graeca conceptae erant ‚ e parte ipse in
latinum verterat , collectioni Novellarum ‚ a glossatoribus confectae,
inseruit et in ea, non glossatas juxta glossatas, sub congruis titulis,
numero novem Collationum tamen servato , collocavit, ita ut ipsae si-
mul cum praefatis 97 Novellis , e parte glossatorum assumtis , una
eademque Novellarum collectione comprehenderentur. Collectionem
Novellarum, ita adornatam, idem Contius primum Lugduni a. 1571 et
ibidem iterum a. 1576 edidit.

Quam dispositionem Novellarum J ustiniani, a Contio introductam,
omnes sequentes Novellarum editiones, si paucas glossatas saec. XVI.
excipias, adoptaverunt ³.

Qua ratione venit , quod nunc collectio Novellarum Imperatoris
Justiniani , quae Corpore juris civilis continetur, universim 168 No-
vellas refert, quae quidem Novellae per omnes 9 Collationes et 169
titulos inde a primo usque ad ultimum continua numerorum serie
(non tamen ordine chronoloqico) decurrunt ita, ut Novella 1. collectio-
nem incipiat, et Novella 168. eandem claudat ⁴.

¹ Saepe tamen haec subscriptio loci et temporis a glossatoribus omissa est.
cfr. Biener, Geschichte der Novellen, p. 278.; Krilyer, Geschichte der Quellen und
Litteratur des rom. Rechts, p. 385. not. 45.

² Quandoque in citando etiam numerus tituli apponi solet, ita: Coll. IX. tit. l.

³ Macheldey, Lehrbuch des rom. Rechts, tom. I. p. 110. not. bbb.; Puchta,
Cursus der Institutionen, tom. Ι. p. 415. sq.

⁴ Ad conferendam hanc numerationem Novellarum cum ea , quae 111 Corpore
Authentico, et illa, quae in Novellarum collectione glossatorum occurrit, vide Heim-

bach, Authenticum, ed. cit. Lips. 1851, prolegg. p. DCCIV.—DCGXXV1H.

