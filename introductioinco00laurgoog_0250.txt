220 Pars ΙΙ. collectiones decretalium.

Porro singularum Extravagantium‚ his collectionibus comprehen-
sarum ‚ valor ab eo dependet, utrum earum textus inibi relatus sit
genuinus et integer, nec ne. Quum autem Summi Pontifices Pius IV„
Pius V. et Greqorius XIII. revisione harum collectionum Correctori-
bus Decreti Romanis demandata genuinum et integrum earum textum
restituere intenderint: hinc ei, qui pro jure suo persequendo locos
ex editione earum Romana, jussu Papae Gregorii XHI. a. 1582 evul-
gata, vel ea, quae hanc accurate sequitur, allegat, praesto est prae-
sumtio, locum ita allegatum esse genuinum et integrum ‚ quae prae-
sumtio ei tamdiu praesto est ‚ donec pars adversa plene probaverit,
locum ita allegatum esse nihilominus spurium vel corruptum; uti supra
circa Decretum Gratiani observavimus,

Praeterea, quum collectiones illae sint mere privatae , et hinc,
quae ibi referuntur Extravagantes , per se nonnisi tantum valeant,
quantum valebant ‚ antequam in eas relatae erant: hinc in determi-
nando valore singularum Exti-avagantium, in his collectionibus inser-
tarum ‚ etiam temporis ‚ quo editae fuerunt, ratio est habenda , et
Extravagans posterius edita, prius editae contraria, si tamen ambae
sunt ejusdem ambitus ¹, derogare censenda est.

¹ cfr. supra p. 145.

