74 Pars Ι. Decretum Gratiani.

effata, in eo relata, respectu juristico non nisi tantum valebant, quan-
tum ex se seu e suo auctore valoris juristici habebant, seu quantum
valebant, antequam in Decretum Gratiani relata erant. Etenim Gra-
tianuS‚ qui 111 Ecclesia nulla potestate legislativa gaudebat, opus suum
ulla auctoritate legali donare et effatis in illud congestis aliquid va-
loris legalis conferre vel ad id, quod forte jam e sua origine habe-
bant, addere nullatenus poterat ¹.

Proinde, si Decretum Gratiani habendum sit pro collectione juris
ecclesiastici publica seu legali seu authentica seu pro codice ‚ et qui-
dem universali, cujus videlicet ea vis est, ut omnia effata, quae con-
tinet, a quocumque illa originetenus provenerint, valorem ecclesiasticae
legiS, et quidem universalis habeant: necesse omnino est , Decretum
Gratiani hunc characterem deinceps a competente potestaste legislativa
Ecclesiae, sive expresse, sive tacite obtinuerit, i. e. ad dignitatem co-
dicis ecclesiastici universalis vel ab aliquo Summo Pontifice aut Concilio
generali, vel per universalem Ecclesiae consuetudinem elevatum fuerit.

ξ 48. Praetensus character Decreti deinceps obtentus.

Erant quidem, qui assererent, et partim adhuc sunt, qui asserant,
Decretum Gratiani deinceps characterem codicis ecclesiastici univer-
salis assecutum esse. Et secundum nonnullos eorum hoc factum est

1. per expressam ipsius Decreti pro codice ecclesiastico univer-
sali approbationem e parte Summi Pontificis Euqenii ΙΙΙ. (1145-1153).
Qui quidem canonistae circa hanc rem innituntur supra (p. 46.) 1116-
morato „Calendario archigymnasii Bononiensis“ ‚ in quo narratur, De-

· cretum brevi, postquam absolutum fuisset, et quidem mox, postquam

ejus plagium ‚ a Cardinali Paucapalea , ut fertur ‚ attentatum, coram
Papa Eugenio III. detectum esset, ab hoc, cognita ipsius praestantia,
pro codice ecclesiastico universali approbatum et publicatum esse.

Verum , quemadmodum dictum „Calendarium archigymnasii Bo-
noniensis“ suppositum et spurium est ², ita etiam illa assertio , huic
superstructa, nullius momenti esse dignoscitur.

Aliud autem de expressa Decreti Gratianei pro codice ecclesiastico
universali approbatione, sive a Papa Euyem’o III. aliove Summo Pontifice,
sive ab aliquo Concilio generali facta, nullum omnino vestigium exstat3
uti plurimi, iique clarissimi viri eruditi unanimiter contestantur ³.

¹ cfr. Schulte ‚ Die Lehre von den Quellen des kathol. KirchenrechtS, p. 331.

² cfr. supra p. 46.

⁸ Ita Florens ‚ De methodo atque auctoritate collectionis Gratiani , apud Gal-
landium, De vetustis canonum collectionibus etc. p. 424.; Reiffenstuel , Jus canon.
univ. Prooem. ἓ V. n. 72.; Benedictus XIV. , De servorum Dei beatis. et beato-
rum canonizat., lib. IV. part. 2. cap. 17. n. 10. (Opp. ed. Venet. 1767, tom. IV.
p. 365.); Sarti ‚ De claris archigymnasii Bononiensis professoribuS, tom. Ι. part. 1.
p. 262. ἕ 9.; Peneius, Jus canonicum etc., tom. I. p. 102.

