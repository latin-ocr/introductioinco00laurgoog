PROLEGOMENA.

Definitio introductionis ‘in Corpus juris canonici
et partitio materiae.

ξ 1. JuS.

J us accipitur subjective et objective. Sub jure subjective accepto
intelligitur

1. unica moralis facultas hominis aliquid agendi vel omittendi
atque ab aliis hominibus stricte postulandi¹‚ ut ipsius gratia aliquid
omittant, vel, pro re nata, etiam agant Quo sensu dicitur aliquis
v. g. uti jure su0, vel laedere jus alterius,

Porro sub jure subjective accepto intelligitur

2. etiam complemus hujusmodi moralium facultatum hominis (sphaera
juris hominis).

Sub jure objective accepto intelligitur

1. unica norma , quae jus subjective acceptum ‚ seu moralem
facultatem hominis aliquid agendi vel omittendi atque ab aliis ho-
minibus stricte postulandi, ut ipsius gratia aliquid omittant, vel, pro
re nata, etiam agant, statuit, seu norma juris (Rechtsnorm). Quae
norma, quum scripto constat, appellatur lex. ² Quo sensu loquimur
v. g. (le ignorantia juris· in oppositione ad ignorantiam facti.

Praeterea

2. etiam complemus hujusmodi normarum jus dicitur ³. Qua ra-
tione loquimur v. g. de jure criminali seu poenali, intelligentes sub
eo complexum normarum , quae ad judicanda et punienda crimina
spectant. Item de jure ecclesiastice, et intelligimus sub eo complexum
normarum, quibus Ecclesiae juS, subjective acceptum, statuitur ⁴.

¹ Ι. 6. ita ‚ ut, si id sponte praestare nolint, ad id praestandum a competente
magistratu urgeri possint.

² „Lex est constitutio scripta.“ (C. 3. D. Ι.)

⁸ Schenkl, Institutiones jur. eccl„ ed. XI. Ratisb. 1853, tom. Ι. ἓ 36. not. 1. p. 58.

⁴ Porro illas harum normarum, quae mutuam relationem inter Superiores eccle-
siasticos et eorum subditos determinant , simul sumptas jus ecclesiasticum publicum,
et quidem internum, illas autem, quae mutuam relationem ‘subditorum Ecclesiae inter

Lunx-in, corpus jur. can. 1

