Caput III. ξ 16. 29

auctoritates sunt illae , quae inscriptionem: Palea gerunt. Earum
aliae constituunt integros canones ¹; aliae tantummodo canonis par-
tem efficiunt ².

Quae auctoritates proprie non sunt nisi loci paralleli, ab inter-
pretibus Decreti e diversis operibus , uti v. g. e Decreto Burchardi
Wormatiensis, ex Ivone, Anselmo Lucensi‚ e collectionibus juris civilis
romani et aliis ³, hausti et Decreto additi. Et primus quidem ‚ qui
hujusmodi additamenta Decreto adposuit , fuit jam laudatus Gratiani
discipuluS‚ nomine Paucapalea ⁴. Unde hujusmodi additamentiS, ab ipso
in Decretum illatis, adjecta ‘est nominis ejus abbreviatio (sigla): Palea ⁵.

Post Paucapaleam' alii quoque canonistae in suo quisque exem-
plari Decreti ejusmodi additamenta Decreto adscribebant; unde etiam
venit, quod Decreti codices mss, ‚ quo sunt antiquiores, eo pauciora,
vel plane nulla hujusmodi additamenta continent, et codicum Decreti
manuscriptorum recentiorum alii plura, alii pauciora ejusmodi addita-
menta referunt.

Quum autem additamenta, ab ipso Paucapalea in Decretum illata,
voce: Palea signari coepissent, paulatim invaluit usus , ut etiam illa
additamenta , , quae ab aliis viris eruditis post Paucapaleam Decreto
adjecta sunt, eadem voce: Palea notarentur, et tali ratione vox:
Palea , quae primo nomen proprium erat et ad Paucapaleam specta-
bat, vim nominis appellativi obtineret ac omnia hujusmodi additamenta
Decreto post Gratianum adposita, sive a Paucapalea, sive ab aliis ad-
posita fuissent, designaret.

De caetero autem hac occasione notandum est ‚ nonnullos anti-'
quorum canonistarum* inscriptionem: Palea jocose etiam significatione
paleae in oppositione ad yrana frumenti accepisse, ita, ac si ea in-
scriptione innueretur , auctoritates illas in relatione ad auctoritates,

¹ Uti v, g. c. 1. D. V.; c. 13. D. XXIII.; c. 10. C. XX. qu. 1.

² Ita v. g. obtinet in 0. 1. D. XVII. inde a vocibus: „Neque ullum episco-
pum“ etc.; de quo cfr. notat. (Corr'. Romm.) ad cit. can. v. Neque. Item id ob-
tinet in c. 52. D. L. inde a vocibus: „Quodsi iterato“ etc.; cfr. notat. (Corr. Romm.)
ad cit. can. v. Quodn· iterato,

3 Schulte, Die Geschichte der Quellen, tom. Ι. p. 60.

⁴ Schulte l. c. p. 109. sq.

⁵ Id testatur canonista Rufinus in sua Summa Decreti (apud Maassen , Pau·
capalea, in citt. relatt. sess, tom. XXXI. p. 455. sq.), referens, Paucapaleam operi
Gratiani quaedam decreta apposuisse ‚ quae , licet non sint minoris momenti, quam
alia ibi posita, tamen, quia a principali auctore hujus libri non sint posita, in scholis
non legantur. Item canonista Hammo, qui jam anno 1178 Bononiae jus canoni-
cum docebat, in sua Summa Decreti, 1178-1187 adornata (Schulte, Die Geschichte
der Quellen, tom. Ι., p. 156. sqq.), ubi ad auctoritatem, in c. Illud autern. 10. C. XX.
qu. 1. positam , notat dicens: „Et vocatur Palea, a suo auctore, scilicet discipulo
Gratiani, qui Paucapalea vocabatur.“ (Apud Sarli 1. 0. tom. I. part. 1. p. 281.
ἓ 1.) Ε quibus verbis simul elucet, haud probandum esse, quod dicit Schulte (l. c,
p. 52. in nota), videri Huguccionem ignoravisse , auctorem illorum additamentorum

fuisse Paucapaleam.

