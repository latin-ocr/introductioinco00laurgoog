Sectio 1. ἓ 54. 89

Qua ratione mox partim studio privatorum virorum eruditorum,
partim cura ipsorum Summorum Pontificum plures illarum extra-
vagantium collectiones , maxime ad instar collectionum juris civilis
romani , nominatim Diyestorum (Pandectarum) et Codicis Imperatoris
Justiniani Ι. (527—565) ¹, compositae sunt. Quae, quamquam praeter
decretales etiam alias auctoritates uti V. g. constitutiones Summorum
Pontificum motu proprio editas , canones synodorum generalium et
particularium , locos S. Scripturas, effata SS. Patrum et aliorum
Scriptorum ecclesiasticorum, continebant, tamen , quia potissimum de-
cretales comprehendebant, a parte potiori collectiones seu compilationes
decretalium appellatae sunt.

Inter quas praesertim quinque celebres exstiterunt, et quidem ec,
quod a professoribus juris canonici in Universitate Bononiensi una
cum Decreto Gratiani tum in scholis lectae , tum etiam ylossatae
sunt3 cujusmodi aestimatio caeteris decretalium collectionibus haud
contigit. Quo simul factum est, ut illae quinque decretalium collec-
tiones seu compilationes, uti olim Decretum Gratiani ², a numerosis
scholaribuS, ex Universitate Bononiensi in patriam reversiS, fere per
universam Europam divulgarentur et ab eis , quum ipsi in ecclesia-
sticis officiis et tribunalibus constituti essent, adhiberentur, et sic in
foro Ecclesiae in communem usum inducerentur, e contra reliquae de-
cretalium collectiones in foro ecclesiastico prorsus negligerentur. Unde
illae quinque ‘decretalium collectiones simpliciter compilationes dice-
bantur et tanquam compilatio prima, secunda e. s. p. distinguebantur.
Ejus circumstantiae, quod in Universitate Bononiensi in scholis lege-

bantur, habita ratione illae quinque compilationes etiam libri vel vo· '

lumina ³ dictae et singillatim tanquam lib er primns vel volumen primum
e. s, p. designatae sunt. ⁴

Porro inde ab eo tempore, q'uo praefatae compilationes decre-
talium in Bononiensi Universitate legi coeperant , illi, qui juri cano-
nico ex iis docendo vel discendo operam dabant, decretalistae appel-
lari consueverunt, quemadmodum olim a Decreto Gratiani, quo in eo
negotio utebantur, juris canonici doctores et studiosi decretistae ap-
pellabantur⁵.

 

 

ficu-3, d. d. 5. Sept. 1234, qua suam decretalium collectionem publicavit, eandem

hanc collectionem compilationem appellavit. Cfr. Doujat, Praenott. canonn. lib. IV.
cap. 17. ἓ 5. (ed. Venet. 1717, p. 405. sq.).

¹ cfr. infra append. cap. 1. art. 3. §15 et 17.

² Cfr. supra p. 48.

⁸ Saviyny, Geschichte des romischen Rechts im Mittelalter, tom. III. p. 265.

4 Doujat, Praenott. canonn. lib. IV. cap. 16. ἓ 3.; Phillipps, Kirchenrecht,
tom· {VlS'aBiiyziff'L c. p. 182. et p. 516.; Schenkl, Institutt. Jur. eccl„ ed. XI. Ra-

tisbon. 1853, tom. Ι. p. 116. § 93.

