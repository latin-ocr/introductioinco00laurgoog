PRAEFATIO.

-—-—-

Quas jam per viginti annos et ultra in Facultate theologica c. r.
Universitatis Vindobonensis habemus praelectiones ‚ in Corpus juris
canonici introducentes et, quatenus ad hunc finem omnino necessaria
est ‚ etiam Corporis juris civilis romani cognitionem subministranteS,
eas hoc opusculo in publicum dedimus.

Ad quod tum plurium discipulorum nostrorum votis , tum eo
permoti sumne„ quod cognovimus, esse, qui illas praelectiones nostras
a nostris auditoribus in schola litteris mandatas ‚ expilare ‚ magnas
earum partes sine ulla hujus rei mentione exscribere et tanquam suas
ipsorum lucubrationes in vulgus edere non erubuerint.

Quibus perpensis, ne vel dilectorum discipulorum nostrorum vota
spernere , vel, quod isti compilatores e rebus nostris amoverant ‚ nos
e rebus eorum abstulisse videremur, ipsi dictas praelectiones nostraffi
hoc opusculo in lucem dandas suscepimus.

Uti in praefatis praelectionibuS, in schola habitis, facere consue-
vimuS, ita etiam in hoc opusculo illos viros eruditos, quorum studiis
et laboribus usi sumuS‚ expresse nominare sategimus Quorum viro-
rum gratam omnibus diebus vitae nostrae servabimus memoriam.

Deus ipse sit eis retributor!

