188 Pars H. collectiones decretalium.

personis vel locis prius concessa, licet in Libro Sexto nec inserta,
nec specialiter reservata sint , hoc non obstante valorem et effica-
ciam suam retinuisse censenda sunt; id quod etiam expresse in c. 1.
de constit. in Sext. I. 2. edicitur ¹.

Quoad decretales et constitutiones Papae Bonifacii VIII. ipsius
autem, ante publicationem Libri Sexti, nimirum inde a die 24. De-
cembris 1294 usque ad diem 3. Martii 1298, editas et in Libro Sexto
nec insertas , nec specialiter reservatas , idem Liber exclusivus non
est, quum Papa Bonifacius VIII. tantummodo suorum praedecessorum,
et nequaquam suas ipsius decretales et constitutioneS, ante publica-
tionem Libri Sexti editas et in eo nec insertas, nec reservatas , ab·
rogari voluerit. Proinde Papae Bonifacii VIII. decretales et consti-
tutiones , ante publicationem Libri Sexti promulgatae , licet in hoc
nec insertae , nec reservatae , originarium valorem suum retinuisse
censendae sunt ².

Earum multae adducuntur in collectione Extravaqantium com-
munium, inferius proposita ³.

ξ 120. Considerati in relatione ad collectionem decretalium
Papae Gregorii IX.

In relatione ad collectionem decretalium Papae Gregorii IX. Liber
Sextus tanquam lex posterior, in quantum collectioni decretalium Gre-
gorianae adversatur, huic praevalere debet ‚ et hinc constitutiones in
collectione Gregoriana relatae per constitutiones Libri Sexti, illis con-
trariaS, abrogatae existimandae sunt ⁴.

CAPUT QUIN TUM.
Fata Libri Sexti.

ARTIGULUS PRIMUS.
Inde ab ejus ortu usque ad ejus editionem authenticam Romanam a. 1582.

ξ 121. Publicae praelectiones super eo in Bononiensi Universitate
habitae et varia opera litteraria, earum occasione super eo adornata.

Uti super collectione Gregoriana, ita etiam super Libro Sexto in
Bononiensi, et serius etiam in aliis Universitatibus praelectiones ha-
bitae sunt. Verumtamen non ad ordinarios libros , vuti Decretum

¹ cfr. supra p. 145; Schulte, Die Geschichte der Quellen‚ tom. 11. p. 42.

² Schulte l. c. p. 41. ⁸ Sect. VI. cap. H. art. 2.

⁴ Schulte l. c. p. 42. Qua ratione v. g. cap. 7. 5 2. X. de elect. Ι. 6. per
c. 14. eod. in Sext. I. 6. mutata esse dignoscitur.

