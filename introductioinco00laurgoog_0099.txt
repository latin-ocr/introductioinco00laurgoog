Caput VII. ἓ 48. 75

Alii illum characterem codicis ecclesiastici universalis Decreto
Gratiani deinceps accessisse asserunt

2. per tacitam ipsius e parte Summorum Pontificum et Concilio-
rum generalium approbationem, hoc respectu allegantes:

a) quod Summi Pontifices Pius IV. , Pius V. et Greqorius XIII. De-
cretum Gratiani emendandum et typis imprimendum mandaverunt.

Hoc utique revera factum est ¹. Attamen per hoc dicti Summi
Pontifices tantummodo correctum et purum Decreti textum restitui
et evulgari et tali ratione viris ‚ studio juris canonici vacantibus vel
in praxi ecclesiastici fori constitutiS‚ de apto et tuto cognoscendi juris
canonici subsidio litterario providere voluerunt , id quod nominatim
Papa Greyorius ΧΙΠ. jam memoratis litteris brevibus: Emendationem
Decretorum, d. d. 2. Junii 1582, expresse enuntiavit3 de caetero au-
tem pristinum Decreti characterem intactum reliquerunt. Sane , si
dicti Summi Pontifices ea re Decretum Gratiani ad dignitatem codicis
ecclesiastici universalis evehere voluissent, id, utpote rem summi mo-
menti, claris et perspicuis verbis expressuri fuissent ².

b) Praeterea pro illa assertione allegant, quod Papa Greyorius XIII.
litteris brevibus: Quum pro munere pastorali, d. d. 1. Julii 1580, De—
cretum Grratiani collectionibus decretalium Summorum Pontificum Gre-
9orii IX„ Bonifacii VIII. et Clementis V. , certo publicis seu authen-
ticis , junxit et simul cum illis juri canonico , i. e. juri ecclesiastico
universali seu Ecclesiam universam obstringenti (cfr. supra ἓ 2.),
accensuit ³.

Etiam hoc quidem verum est. Attamen nec inde Decreto Gra-
tiani character codicis ecclesiastici universalis rationabiliter vindicari
potest. Etenim praefatis litteris brevibus eodem modo ac Decretum
Gratiani, etiam collectiones viginti Extravagantium J oannis XXII. et

¹ Gfr. supra p. 63. sqq.

² Schulte, Die Lehre von den Quellen des katholischen Kirchenrechts , p. 329.

³ Certe Papa Greyorius XIII. ibi singulas collectiones illas una cum Decreto
Gratiani primum singillatim enumerat et deinde simul comprehendit et voce: „hoc
juris canonici corpus“ designat, inter caetera dicens: „Quum autem ipsum Decretum
absque glossis a praefatis a nobis deputatis jam totum emendatum et correctum ac
nonnullis annotationibus illustratum existat, ipsiusque major pars . . . una cum dictis
Decretalibus felicis recordationis Gregorii IX. praedecessoris nostri jam impressis
recognita et approbata sit ‚ reliquum vero ejusdem Decreti una cum annotationibus
praedictis tam absque glossiS, quam ipsum totum cum glossis , Sextumque et Cle-
mentinas simul et Extravagantes . . . recognoscenda& omnia et approbanda in offi-
cina Populi Romani . . . imprimi et impressa divulgari jusserimus , ac ut ad ma—
jorem Christifidelium . . . commoditatem hoc Juris Canonici Corpus fideliter et in-
corrupte juxta exemplar hic Romae impressum a catholicis typographis . . . imprimi
possit: Nos opportune providere volentes , ut hoc Jus Canonicum sic expurgatum
ad omnes ubique christifideles sartum tectum perveniat, ac ne cuiquam liceat eidem
operi quicquam addere , vel immutare ‚ aut invertere, . . . sed prout in hac nostra
Urbe Roma nunc impressum fuit, semper et perpetuo integrum et incorruptum 000-
servetur: Motu proprio“ eto.

