,168 Pars II. collectiones decretalium.

privatorum in collectiones ‚ magis minusve amplas , redegerunt. Qua

ratione mox plures illarum extravagantium collectiones , publicae et
privatae, ortae sunt.

Et nonnulli Summi Pontifices, uti nominatim Innocentius IV . , Gre-
9oriue X. et Nicolaus III. ¹, plane praeceperunt, ut decretales et con-—
stitutiones , ipsorum collectionibus comprehensae ‚ collectioni Greyo-
m'anae in titulis, ad unamquamque earum indicatiS, insererentur. Et
illae quidem, quae in collectionibus Papae Innocentii IV. continebantur,
decretales et constitutiones pontificiae , in pluribus exemplaribus col-
lectioni Gregorianae reapse insertae sunt, uti non solum multi codices
mss. hujus collectionis, sed etiam apparatus exegeticus, a Papa Inno-
centio IV. ad eandem collectionem Gregorianam adornatus ², in quo
praefatae decretales et constitutiones ipsius in fine competentium
titulorum collectionis Gregorianae adnexae adducuntur et exponuntur,
manifeste demonstrant ³. Non in omnibns exemplaribus collectionis
Gregorianae, et praesertim in glossatis, has decretales et constitutiones
pontificias posteriores ‚ et quidem nec solius Papae Innocentii IV„
dictae collectioni Gregorianae inseri potuisse, nimirum propter de—

fectum congrui spatii , facile intelligitur. Et hinc saepius dictae de- ›

cretales et constitutiones seorsim, sive tanquam appendix collectionis
Gregorianae‚ sive tanquam peculiaris collecti0‚ occurrunt.
’ Utrum decretales et constitutiones, collectionibus Summorum Pon—
tificum Greyorii X. et Nicolai ΙΙΙ. comprehensae, collectioni Grego—
rianae insertae fuerint, non constat3 immo verosimile est, eas , et
quidem propter causam praedictam, videlicet propter defectum spatii,
insertas non fuisse ⁴.

Quarum collectionum , sive a Summis Pontificibus , sive a viris
eruditis privatis adornatarum, nonnullae in sequentibus in medium
adducentur ⁵.

ξ 98. collectiones decretalium et constitutionum Papae Innocentii IV.
et quidem: A. publicae.

“ Ι. Collectio, die 21. Aprilis 1246 publicata. Nimirum Papa Inno-
centius IV. (25. Jun. 1243—-7, Dec. 1254), quum Lugduni in Gallia
moraretur, absoluto Concilio generali Lugdunensi I., ibidem 26. J unii

et p. 758.; Idem , Lehrbuch des katholischen und evangelischen Kirchenrechts,
ed. IV. Giessae 1886, p. 26. sq.

¹ Schulte, Die Decretalen, in citt. relatt. sess. p. 705. et 718.

² Memoratus supra p. 161. ³ Schulte 1. c. p. 759. sq.

⁴ Schulte 1. c. p. 711. et 722. sq.; Idem, Die Geschichte der Quellen, tom. H. 32.

ὃ Ε praefato, quem Schulte adomavit‚ tractatu: Die Decretalen, l. c. p. 705. sqq„
in quo auctor plures illarum decretalium et constitutionum pontificiarum verbotenus
adducit, porro egregias notas chronologicas et criticas apponit insuperque monstrat,
quatenus aliqua illarum decretalium et constitutionum pontificiarum in Librum
Sextum Papae Bonifacii VIII. recepta fuerit.

