‘seotio Ν. 5 118. 185

comprehendens , perfectam in rebus agendis formam tribuat et in
moribus disciplinam.

„Nec sine causa morem praedecessorum nostrorum (qui, cum
constitutiones aliquas promulgabant noviter , eas mandabant sub an-
tiquarum serie situari)¹ omisimus in hac parte servare3 haec enim
fecimuS‚ 'ne infinitos libros destrui ², et alios non sine maximis dis-
pendiiS, laboribus et expensis de novo fieri oporteret.

„Universitati vestrae igitur per Apostolica scripta mandamus,
quatenus librum hujusmodi cum multa maturitate digestum, quem sub
bulla nostra vobis transmittimus , prompto suscipientes affectu , eo
utamini de caetero ³ in judiciis et in schoIiS, nullas alias praeter illas,
quae inseruntur aut specialiter reservantur in eo, Decretales aut Con-
stitutiones , a quibuscunque nostris praedecessoribus Romanis Ponti-
ficibus post editionem dicti voluminis ⁴ promulgatas, recepturi ulteriuS,
aut pro Decretalibus habituri.“

CAPUT QUARTUM.
Character Libri Sexti.

ξ 118. Considerati in se.

Quod ad characterem Libri Sexti spectat , est liber hic , uti e
praefata bulla publicationis: Sacrosanctae elucet, collectio juris eccle-
siastici publica seu authentica , et quidem universalis seu pro Ec-
clesia universa edita, ita ut

1. constitutiones ad aliquam materiam, Ecclesiae subJ'ectam, per-
tinentes , ibidem positae (insertae), a quocumque originetenus pro-
venerint , valorem legis ecclesiasticae universalis habeant , ita , ac si
originetenus a Papa Bonifacio VIII. et pro Ecclesia universa conditae
fuerint, eadem ratione, ac supra hoc respectu de collectione decretalium
Papae Gregorii IX. dictum est.

Praeterea autem ’

2. etiam illae constitutiones et decretales pontificiae, quae in hoc
Libro Sexto non quidem plene seu per extensum relatae (insertae),

¹ Gl. ad h. bull. v. praedecessorum ad haec notat, ut sequitur: „Innocentii IV.
et Gregorii X.; scripserunt enim hi in prooemiis suis doctoribus et scholaribuS, ut
decretales, quas mittebant, sub suis titulis, prout exprimebatur in ipsis, inseri face·
rent3 unde quidam faciebant ipsas scribi in fine titulorum compilationis Gregorii;
et isti servabant mandatum. Quidam faciebant de eis volumina3 et isti non serva-
bant mandatum ipsorum, ut hic patet.“ Quare non potuerit universim haec insertio
novarum decretalium fieri, ea de re cfr. supra p. 166.

² Ad quod gl. ad h. bull. v. infinitos observat dicens: „Omnes scilicet editos
ante hujus libri compilationem.“

³ Ι. 6., amodo seu in futuro. cfr. gl. sub v. de caetero.

⁴ Gl. ad h. bun. v. voluminis: „Scilicet compilationis Gregorii IX.“

