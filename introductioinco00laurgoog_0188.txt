'1'58 Pars II. Collectiones decretalium.

applicari regulam: Lex posterior deroqat priori. Etenim universa
capita, quae in hac collectione comprehenduntur, qua talia, simul uno*
eodemque momentO, eo videlicet, quo collectio ipsa a Papa Greqorio IX.
per bullam: Rea pacificus publicata est, i. e. die 5. Septembris 1234,
valorem legis ecclesiasticae acceperunt; unde inter ea hoc respectu,
juristice loquendO, prius et posterius nullatenus assumi potest.‘

Si quando igitur inter duo capita hujus collectionis pugna depre-
hendatur, ea secundum alias interpretandi regulas solvenda erit. Quo
respectu inter cetera considerari debebit , num forte alterum horum
capitum velit statuere regulam, quae communiter valere debeat , al-
teram autem exceptionem ab illa regula, in casibus singularibus vali-
turam. Qua ratione Papa Benedictus XIV. ¹ in specie conciliandum
censet cap. 9. X. de cohabit. cler. et mulier. ΠΙ. 2. cum cap. 1. eod.

ξ 91. Partes decisae capitum ².

Partes decisas ullum valorem legalem non habere, inde· sequitur,
quod ipsae nullatenus a Papa Gregorio IX. approbatae sunt, quippe
quae in textu hujus collectionis, e parte Raymundi concinnato et Papae
Gregorio IX. proposito , nequaquam adessent. Neque etiam in edi-
tionem hujus collectionis authenticam, jussu et auctoritate Papae Gre-
gorii IX. Romae a. 1582 factam, receptae sunt.

Porro neque momentum exegeticum eis tribui potest, nisi tantum-
modo tunc, quum eae decisae seu omissae esse dignoscuntur tanquam
superfluae, nequaquam autem , quum eas constat omissas fuisse tan-
quam juri, tunc vigenti, contrarias ³.

ἕ 92. Inscriptiones capitum ⁴. ,

Inscriptiones capitum, quamvis et ipsae a Raymundo assumptae
et una cum reliquo textu Papae Gregorio IX. propositae fuerint,
tamen valorem legalem nullatenus habent. Etenim Summus Pontifex
Greyorius IX. Raymundo nequaquam mandaverat, ut opus historicum,

¹ De Synod. dioec. lib. XI. cap. 4. n. 6. sq. , .

² Joan. Andreae, Novella comment„ in Gregor. IX. bullam publicat.: Rex paci-
ficus, v, Rex, I. n. 39.; Papae Benedicti XIV. litterae: Redditae nobis, die 4. De·
cambris 1744 ad archiepiscopum S. Dominici in insula Hispaniola (St. Domingo)
Indiae Occidentalis datae, ξ 9, sqq., (Bullar. Roman. ed. Luxemburg. 1727 sqq.,
tom. XVI. p. 262.); Giraldi, Expositio Jur. pontif. juxta recent. Ecclesiae discipl„
ed. H. Rom. 1829 sq., part. I. tom. 2. pag. 541. sect. 733.; Schulte, Die Geschichte
der Quellen, tom. II. p. 17.

⁸ Qua ratione Joan. Andreae 1. c. n. 39„ provocando ad Vincentium Hispanum,
ait: „Dixit (Vincentius) etiam, quod, si dubitatur de decretali hic contenta, qualiter
intelligi debeat , partem resecatam inducere possumus, Quod verum est ‚ si sit re·
mota, quia superflua, vel prolixa, non, quia juri contraria.“

4 Schulte, Die Lehre von den Quellen des kathol. Kirchenrechts , p. 343. et
p. 359.; Idem, Die Geschichte der Quellen, tom. H. p. 19. =

