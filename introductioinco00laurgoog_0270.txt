240 Appendix. Introductio in Corp. jur. ciV. rom.

Papinianum, J'am ab Imperatore Constantino Magno reprobatis , —
porro scripta jurisconsulti G‘aji , itemque scripta jurisconsultorum, ab
his quinque allegatorum , auctoritatem legis obtinuerunt , ita quidem,
ut opinio, in qua omnes illi vel saltem major eorum pars consentirent,
a judice pro lege haberi et servari deberet3 in votis paribus autem
illa opinio, pro qua staret PapinianuS, praevaleret3 Papiniano autem
tacente judex eam opinionem , quam reliquis probabiliorem putaret,
sequi posset. Quae constitutio eodem adhuc anno 426 etiam ab Im-
peratore OccidentiS, Valentiniano ΙΙΙ. (425—455), acceptata et in dicto
Imperio promulgata est3 quare etiam Edictum citationis Valentinianum
dici solet ¹.

Quod porro ad dictorum jurisconsultorum munus docendi spectat,
certum omnino est jam testimonio Ciceronis ², dicentis , institutionem
in jure apud Romanos semper in honore habitam fuisse et clarissi-
morum jurisconsultorum domos discipulis floruisse. Et ab initio qui-
dem praefati jurisconsulti discipuIOS, juris studiosOS, ad se solummodo
tunc, dum consulentibus responsa seu consulta dabant, ergo ad audien-
dum admittebant3 unde ipsi etiam auditores dicti sunt. Paulatim autem
iis ordinatam institutionem in jure praestare consueverunt ³.

Praeterea iidem jurisconsulti egregia ad· jus explicandum et evol-
vendum opera litteraria exaraverunt. Quae quidem sunt varii generiS,
videlicet vel breviora juris compendia , quae dicebantur institutiones
(libri didactici)‚ enchiridia, regulae , definitiones et similiter, vel vero
ampliores libri juris, qui diyesta (a digero), commentarii ad Edictum,
libri responsorum , epistolarum , decretorum vel factorum , pandectae
(a πᾶς. πᾶσα, πᾶν et δέχομαι, complector), sententiarum libri et similiter

¹ Huyo, Lehrbuch der Geschichte des rom. Rechts bis auf Justinian, ed. X.
Berol. 1826, part. II. p. 943. sqq.; Mackeldey, Lehrbuch des rom. Rechts, p. 56. ἓ 53;
Pachta, Cursus der Institutionen, t. II. p. 369. sqq.; Kriiyer, Geschichte der Quellen und
Litteratur des rom. Rechts, p. 263. sq. Quae constitutio ipsa, in 1. 3. Cod. Theod. de re-
spons, prudent. Ι. 4. collocata, verbotenus sonat, ut sequitur: „Impp. Theod. et Valen-
tinianus A. A. ad Senatum urbis Romae.“ . . . „Papiniani, Pauli, Graji, Ulpiani atque Mo-
destini scripta universa firmamus ita, ut Grajum, quae Paulum, Ulpianum et cunctOS,
comitetur auctoritaS, lectionesque ex omni ejus opere recitentur. Eorum quoque scien-
tiam, quorum tractatus atque sententias praedicti omnes suis operibus miscuerunt, ra-
tam esse censemus, ut Scaevolae, Sabini, Juliani atque Marcelli, omniumque, quo illi
celebrarunt, si tamen eorum libri, propter antiquitatis incertum, codicum collatione
firmentur. Ubi autem diversae sententiae proferuntur, potior numerus vincat aucto-
rum , vel, si numerus aequalis sit, ejus partis praecedat auctoritas, in qua excel-
lentis ingenii vir Papinianus emineat; qui, ut singulos vincit, ita cedit duobus. No-
tas etiam Pauli atque Ulpiani , in Papiniani Corpus factas (sicut dudum statutum
est), praecipimus infirmari. Ubi autem pares eorum sententiae recitantur, quorum
par censetur auctoritas, quod sequi debeat, eligat moderatio judicantis, Pauli quoque

sententias semper valere praecipimus etc. Dat. VIII. Id. Novemb. (i. e. 6. NoV.)
Ravennae. DD. NN. Theodosio XII. et Valentiniano II. AA. Coss (i. e. a. 426.).

2 Apud Krityer l. c. p. 51. not. 28.

⁸ Karlowa, Rom. Rechtsgeschichte, tom. I. p. 488. sqq.; Kraqer l. c. p. 50. sq.;
Fittiny, Die Anfange der Rechtsschule zu Bologna. Berol. et Lips. 1888, p. 33. sqq.

