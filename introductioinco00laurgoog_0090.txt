66 Pars 1. Decretum Gratiani.

Ubi vero occurret, si eae apud Martinum Bracarensem reperiantur,
in margine ita notetur: Invenitur apud Martinum Bracarensem epi·
scopum in capitulis synodorum graecarum cap. . . .; monendum vero
lectorem in notationibus , loca illa alibi inventa non fuisse , nisi in
Martino Bracarensi episcopo.

XI. Singulas notationes propriis numeris et signis distinguendae,
eisdemque conficiendis praefici DD. Marianum , Parisetum , Latinum
ac Thomasium.

XII. Quoties Gratianus ex auctoribus sacris sensum potius ex·
pressit, quam verba ipsa, si adhibita diligenti investigatione et cura
in perquirendo loco proprio alius non occurrat, annotetur in margine,
Gratianum sensum, non verba expressisse.

XIII. Elaboratum semper fuit, ut loca, quae ab auctoribus sacris
producuntur ex Bibliis‚ reducerentur, quantum fieri potest, ad editio-
nem „vulgatam“ et ab Ecclesia receptam. Visum fuit tamen omni-
bus ex sententia Illustrissimi Alciati, ut id aliter fiat in his auctoribus,
quos certo constat secutos fuisse aliam editionem, et non vulgatam,
ut in Ambrosio et aliis antiquis Patribus,

XIV. De Anselmo vero Luccensi, decretorum scriptore vetust0,
cujus exemplar extat diligentissime manuscriptum apud Doctorem
Hieronymum Parisetum absque nomine Anselmi, sed sub hac inscrip-
tione: Authentica canonum ‚ quoniam apud omnes constat , auctorem
fuisse Anselmum Luccensem, visum fuit in privata congregatione, ci-
tationes ex Anselmo propter auctoritatem illius exemplaris hoc modo
esse describendas: „Anselmus in authenticis canonum.“

ἓ 42. Modus procedendi a Correctoribus Romanis in emendatione
Decreti observatus.

Finem sibi praefixum et normas sibi statutas prae oculis habentes,
Correctores Romani in hoc negotio ante omnia id observabant, ut, quae
in Decreto jam a glossatoribus correcta esse videbant, intacta sinerent,
et tandummodo reliqua emendare satagerent. Cujus rei gratia exem-
plar Decreti impressum, quod tunc in communi usu erat, cum duode-
cim antiquis codicibus Decreti mss , e bibliotheca Vaticana sibi sub-
ministratis, et nonnullis aliis aliunde obtentis , porro cum canonum
collectionibuS, quibus Gratianus in Decreto adornando usus fuisse vide-
batur, atque cum auctoritatum in Decreto adductarum fontibus , uti
operibus SS. Patrum et aliorum Scriptorum ecclesiasticorum, canoni-
bus Conciliorum e. s. p.‚ tum e Vaticana, tum ex aliis plurimis bi—
bliothecis sibi suppeditatis ¹, contulerunt et lectiones varias (variantes),

 

 

¹ Nonnulla, non omnia, hujusmodi opera litteraria, aliunde sibi Romam trans-
missa, memorant ipsi correctores in indice ab ipsis confect0, sub titulo: „Index Li-
brorum, qui variis ex locis sunt habiti“; qui index nunc communiter a fronte De-
creti collocari solet. cfr. Richter, De emendatoribus Gratiani, p. 42. sq.

