48 Pars I. Decretum Gratiani.

de regula silentio praeterisse ¹. Id quod eadem de causa etiam circa
totam distinctionem LXXIII. factum fuisse narratur ².

Quae cum praelectionibus cohaerebant repetitiones , erant disqui-
sitiones et expositiones alicujus textus iteratae et profundioreS, qui-

bus magister omneS, quae contra illum textum proferrentur, objectiones
removere et solvere satagebat ³.

Porro eae, quae pariter ad praelectiones accedebant, disputationes
erant eruditae controversiae , quibus aliqua juristica quaestio , prae-

sertim ad praxin ecclesiastici fori pertinens , ab una parte impugna-
batur et ab altera defendebatur ⁴.

Ad excipiendas illas, quae super Decreto in Bononiensi Universi-
tate habebantur, praelectiones ex universa fere Europa ingens mul-
titudo studiosorum, praesertim clericorum, eorumque etiam in eccle-
siasticis dignitatibus constitutorum, Bononiam confluebat ⁵, ita ut versus

finem saec. XII. quandoque simul ultra decem millia scholarium, juri
civili et canonico vacantium, Bononiae adfuisse ferantur ⁶.

Quo inter caetera etiam id effectum est, ut Decretum Gratiani a
scholaribus„ post studia absoluta in patriam reversis ‚ per universam
fere Europam divulgaretur et ab iis, ad ecclesiastica officia promotiS,

adhiberetur et sic brevi tempore universim in praxin fori ecclesiastici
induceretur ⁷.

¹ Ita refert idem Rufinus in sua Summa ‚ dum de Paucapalea, postquam eum
partes Decreti primam et tertiam in distinctiones subdivisisse narraverat, ait: „Nihilo-
minus etiam quaedam decreta apposuit, quae , licet non sint minoris auctoritatis,
quam alia hic posita, tamen, quia a principali auctore hujus libri non sunt posita,
non legunturf‘ (Apud Maassen, Paucapalea, p. 455. cfr. Schulte, Die Geschichte
der Quellen, tom. I. p. 250.)

- ² Ita notatur in cit. codice mS. caes. reg. bibl. palat. Vindob. (cod. lat. n. 2131.)
ad cit. D. LXXIII. (quae tamen, uti jam supra innuimus, ibi per errorem signata
est num. LXXII.) in margine. Item in codice ms. Palat. — Vatic. n.622., 111 quo illa
distinctio (LXXIII.) prorsus deest et in margine loco illius apposita est nota: „Di.
LXXIII. deest et non legitur.“ (Phillips, Kirchenrecht, tom. IV. p. 160. not. 37. ) Etiam
in Summa Decreti Pariswnsz' (cfr‚ supra ὅ 18), ubi post c. Placuit. 3. D. LXXII. circa
Dist. LXXIII. sunt haec notata: „Quodcumque sequitur post hoc decretum usque ad
illam paragraphum: Quaeritur de his etc„ Paucapalea apposuit, et tanquam inutile non
legitur.“ (Apud Schulte ‚ Zur Geschichte der Literatur iiber das Decret Gratians.
Zweiter Beitrag, in citt. relatt. sess. tom. LXIV. p. 133.)

⁸ Saviqny, Geschichte des rom. Rechts im Mittelalter, tom. III. p. 270. sqq.;
Schulte‚ Die Geschichte der Quellen, tom. H. p. 474.

⁴ Saviyny l. c. p. 271. sqq.; Schulte 1. c. p. 474. sq.

⁵ Id quod fieri poterat, quum Summi Pontifices clericis , studio theologico vel
canonistico in Universitate vacaturiS, dispensationem a lege residentiae in loco bene·
ficii, si qua obstringebantur , prompte concederent. Gfr. Schulte l. c. p. 458. sq.;
Denifle l. c. p. 746. sq.

⁶ Nettebladt , Initia historiae literariae juridicae universalis. Halae Magdeb.
1774, Part. II. p. 247. sqq.; Glitck, Praecognita uberiora univ. jurisprudentiae eccl.
positivae Germanorum. Halae 1786, p. 292.; Schulte 1. c. p. 458. sqq.

'¹ Saltum, Zur Geschichte der Literatur fiber das Decret Gratians. Dritter Bei-
trag, in citt. relatt. sess. tom. LXV. p. 21. sqq.

